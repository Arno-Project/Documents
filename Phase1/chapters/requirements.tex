\chapter{نیازمندی‌ها}





\section{نیاز‌مندی‌های غیروظیفه‌ای}

نیازمندی‌های غیروظیفه‌ای، بخش مهمی از نیازمندی‌ها هستند که تعاریف گوناگونی برای آن‌ها ذکر شده است. یکی از این تعاریف به این صورت است که «نیازمندی‌های غیروظیفه‌ای، نیازمندی‌هایی هستند که تشکیل دهنده توجیه‌های تصمیمات گرفته شده در حین طراحی بوده و محدودیت‌هایی را بر نحوه به تحقق رسیدن نیازمندی‌های وظیفه‌ای اعمال می‌کنند.

دسته‌بندی‌های زیادی برای این دسته از نیازمندی‌ها وجود دارد ولی در این جا، ما مطابق استاندارد \lr{ISO25010} تعدادی از نیازمندی‌های غیروظیفه‌ای که در این پروژه به طور خاص موضوعیت دارند را ذکر می‌کنیم:

\begin{itemize}
	\item 
	بهره‌وری عملکرد (\lr{Performance Efficiency})
	
	\begin{itemize}
		\item
		ظرفیت (\lr{Capacity}): ظرفیت به معنی حدی از پارامترهای سیستم است که در آن می‌توانیم نیازمندی‌های کاربر را برطرف کنیم. در مورد محصول ما، برای انتهای پروژه (انتهای درس)، ما ظرفیت ۵ درخواست در ثانیه را در نظر گرفته‌ایم که برای نسخه ابتدایی محصول و با محدودیت‌های سخت‌افزاری که داریم، عدد معقولی است.
		
		\item 
		رفتار زمانی (\lr{Time Behaviour} ): رفتار زمانی به معنی حد مناسب برای مواردی نظیر نرخ گذردهی، سرعت پاسخ دادن و سرعت پردازش است. برای محصول فعلی، ما نرخ پاسخ‌دهی ۱ ثانیه به ازای ریکوئست‌های عادی که شامل جست‌وجو‌های سنگین روی دیتابیس نباشند و ۵ ثانیه برای کوئری‌هایی که جست‌وجوی سنگینی روی دیتابیس داشته باشند را در نظر گرفته‌ایم.
		
	\end{itemize}

	\item
	سازگاری (\lr{Compatibility})
	\begin{itemize}
		\item
		قابلیت همکاری (\lr{Interoperability}): این خصیصه به معنی این است که دو یا چند سیستم، محصول یا زیر‌سیستم بتوانند به خوبی اطلاعات را با یکدیگر رد و بدل کرده و از آن استفاده کنند. در مورد محصول ما، زیرسیسیتم‌های مختلف آن نظیر گزارش‌گیری، سرویس‌دهی و کاربری، به اطلاعات یکدیگر نیاز دارند و باید سیستم طوری طراحی شود که با کمترین سربار، از اطلاعات یک زیرسیستم بتوانیم در زیرسیستم‌های دیگر استفاده نماییم.
		
	\end{itemize}

\item
قابلیت استفاده (\lr{Usability})

\begin{itemize}

\item 
قابلیت یادگیری (\lr{Learnability}): این خصیصه بیانگر این است که کاربر چقدر راحت می‌تواند کار با سیستم را به شکل بهینه، کارا، بدون نگرانی و با رضایت یاد بگیرد. برای تحقق این مورد، باید رابط کاربری و تجربه کاربری سیستم به شکلی مناسب و تا حد امکان ساده طراحی بشود. همچنین از طریق مستندات آموزشی، نحوه کارکرد سیستم در مواردی که ممکن است ابهام داشته باشند، به کاربر آموزش داده خواهد شد.

\item
محافظت در مقابل خطاهای کاربر (\lr{User Error Protection}): این مورد به معنی این است که محصول باید طوری طراحی شود که از کاربر در مقابل خطاهایی که ممکن است خود کاربر مرتکب شود محافظت کند. این کار با بررسی دقیق تک تک پروسه‌های سیستم و تشخیص تمامی روندهای ممکن برای هر بخش و پیش‌بینی پیام‌های مناسب برای آن‌ها قابل دستیابی است.

\item 
دسترس‌پذیری (\lr{Accessibility}): دسترس‌‌پذیری به معنی این است که کاربران با سطح توانایی‌های مختلف (مثلا افرادی که دچار مشکلات بینایی هستند و...) بتوانند به خوبی از سیستم استفاده کنند. برای این سیستم،‌ قصد داریم تا حد معقولی از دسترس‌پذیری را در اختیار کاربران قرار بدهیم تا افراد بیش‌تری امکان استفاده از محصول ما را داشته باشند. 


\item 
زیبایی رابط کاربری (\lr{User Interface Aesthetics}): رابط کاربری باید به گونه‌ای طراحی شود که عموم کاربران بتوانند به خوبی با آن تعامل کرده و از کار با آن لذت ببرند. 


\end{itemize}


\item
قابلیت اطمینان (\lr{Reliability})

\begin{itemize}
	\item 
	
	در دسترس بودن (\lr{Availability}): به معنی در دسترس و عملیاتی بودن سیستم در زمان‌های لازم است. برای این موضوع سعی داریم تا حد امکان سیستم بدون مشکلات جدی پیاده‌سازی بشود تا به جز زمان‌های برنامه‌ریزی شده، بتوانیم بعد از استقرار آن Uptime $90$ درصد داشته باشیم.
	
	\item
	قابلیت بازیابی (\lr{Recoverability}): این موضوع به معنی این است که بعد از ایجاد یک خطا در سیستم، بتوانیم به سادگی به وضعیت پایداری در سیستم بازگردیم. برای این موضوع سیستم‌های بک‌آپ‌گیری خودکار را استفاده خواهیم کرد تا در صورت وقوع مشکل بتوانیم به راحتی به وضعیت پایدار قبلی بازگردیم.
\end{itemize}

\item
امنیت (\lr{Security})

\begin{itemize}
	\item 
	محرمانگی (\lr{Confidentiality}): این یعنی به هر داده، تنها افرادی که مجوز آن را دارند دسترسی داشته باشند. این کار از طریق تعریف سطوح دسترسی مختلف در سیستم امکان پذیر خواهد بود.
	
	\item 
	درستی (\lr{Integrity}): درستی به معنی این است که افرادی که دسترسی لازم را ندارند، نتوانند تغییراتی در داده‌ها اعمال کنند. این موضوع نیز از طریق تعریف درست سطوح دسترسی برای دسته‌های مختلف کاربران امکان پذیر خواهد بود.
	\item 
	مسئولیت‌پذیری (\lr{Accountability}): مسئولیت پذیری بدین معنی است که کارهایی که توسط یک موجودیت انجام شده است را بتوانیم به طور یکتا اثبات کنیم که توسط آن موجودیت انجام شده. برای دستیابی به این مورد می‌توانیم \lr{Log} تک تک کارهایی که یک کاربر یا سایر موجودیت‌های سیستم انجام می‌دهند را نگه‌داریم.
\end{itemize}

\item 
نگهداشت‌پذیری (\lr{Maintainability})
\begin{itemize}
	
	\item
	ماژولار بودن (Modularity): ماژولار بودن به این معنیست که سیستم از اجزای جداگانه‌ای تشکیل شده باشد که تغییر در هر کدام نیازمند تغییرات کمی در سایر ماژول‌ها باشند. این موضوع نیازمند این است که افزایش Cohesion و کاهش Coupling در هنگام طراحی و پیاده‌سازی سیستم مورد توجه قرار بگیرد.
	
	\item 
	قابلیت آنالیز (\lr{Analysability}): این قابلیت بدین معنی است که اجزای سیستم طوری شفاف در کنار هم قرار گرفته باشند که بتوان به طرز کارا، آن‌ها را آنالیز کرده و وظایف هر یک را تشخیص داد و در مواقع بروز خطا، به راحتی منشا آن را پیدا کرد.
	
	\item 
	قابلیت آزمون (\lr{Testability}): اجزای سیستم باید به شکلی طراحی و پیاده‌سازی بشوند که بتوان عملکرد آن‌ها را با سنجه‌های مختلف در حوزه‌های گوناگون سنجید.
	
\end{itemize}


\item
قابلیت جابه‌جایی (\lr{Portability})

\begin{itemize}
	\item
	قابلیت نصب (\lr{Installability}):
	این موضوع به معنی این است که قابلیت نصب یا استقرار سیستم به شکل کارا و راحت وجود داشته باشد. در مورد این پروژه نیز باید این موضوع مد نظر قرار بگیرد تا با استفاده از ابزارهای موجود، استقرار و نصب سیستم هم برای سرور و هم استفاده از رابط کاربری آن برای کاربران عادی بدون دردسر و به شکلی راحت امکان پذیر باشد.
	
\end{itemize}
\end{itemize}